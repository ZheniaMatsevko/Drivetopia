а. водіїв
Водій повинен мати:

1. Посвідчення на право керування транспортом відповідної категорії:
А1 — мопеди, моторолери та інший транспорт, який має двигун з робочим об’ємом до 50 куб. см або електродвигун потужністю до 4 кВт
А — мотоцикли, у тому числі з боковим причепом, та інший двоколісний транспорт, який має двигун з робочим об’ємом 50 куб. см і більше або електродвигун потужністю 4 кВт і більше
В1 — квадро- і трицикли, мотоколяски та інший три-/чотириколісний мототранспорт, дозволена максимальна маса яких не перевищує 400 кілограмів
В — автомобілі, дозволена максимальна маса яких не перевищує 3500 кілограмів (7700 фунтів), а кількість сидячих місць, крім сидіння водія, — 8, состав транспортних засобів з тягачем категорії В та причепом, повна маса якого не перевищує 750 кілограмів;
С1 — призначені для перевезення вантажів автомобілі, дозволена максимальна маса яких становить 3500 - 7500 кілограмів (7700 - 16500 фунтів), состав транспортних засобів з тягачем категорії С1 та причепом, повна маса якого не перевищує 750 кілограмів;
C — призначені для перевезення вантажів автомобілі, дозволена максимальна маса яких перевищує 7500 кілограмів (16500 фунтів), состав транспортних засобів з тягачем категорії С та причепом, повна маса якого не перевищує 750 кілограмів;
D1 — призначені для перевезення пасажирів автобуси, у яких кількість місць для сидіння, крім сидіння водія, не перевищує 16, состав транспортних засобів з тягачем категорії D1 та причепом, повна маса якого не перевищує 750 кілограмів;
D —  призначені для перевезення пасажирів автобуси, у яких кількість місць для сидіння, крім сидіння водія, більше 16, состав транспортних засобів з тягачем категорії D та причепом, повна маса якого не перевищує 750 кілограмів;
BE, C1E, CE, D1E, DE — состави транспортних засобів з тягачем категорії В, С1, С, D1 або D та причепом, повна маса якого перевищує 750 кілограмів;
T — трамваї та тролейбуси.

2. Реєстраційний документ на транспорт

3. Чинний страховий поліс (“Зелена карта”) для обов'язкового страхування цивільної відповідальності власників транспорту. Водії, які мають право на звільнення від обов'язкового страхування власників транспортних засобів, повинні мати відповідні документи (посвідчення) при собі.

Для забезпечення безпеки дорожнього руху водій має:
 - перед виїздом перевірити і забезпечити технічно справний стан і комплектність транспорту, правильність розміщення та кріплення вантажу;

 - бути уважним, стежити за дорожньою обстановкою, відповідно реагувати на її зміну, стежити за правильністю розміщення та кріплення вантажу, технічним станом транспорту і не відволікатися від керування у дорозі;

 - не забруднювати проїзну частину та смугу відведення автомобільних доріг;

 - не створювати своїми діями загрози безпеці дорожнього руху;

Водієві забороняється:
- керувати транспортом у стані алкогольного, наркотичного чи іншого сп’яніння або перебування під впливом лікарських препаратів, що знижують увагу та швидкість реакції;
- керувати транспортним засобом у хворобливому стані, у стані стомлення, а також перебуваючи під впливом лікарських препаратів, що знижують швидкість реакції і увагу;
- керувати транспортним засобом, не зареєстрованим в уповноваженому органі МВС, а також без номерного знака або з номерним знаком, що:
не належить цьому засобу;
не відповідає вимогам стандартів;
закріплений не в установленому для цього місці;
закритий іншими предметами чи забруднений, що не дає змоги чітко визначити символи номерного знака з відстані 20 м;
неосвітлений (у темну пору доби або в умовах недостатньої видимості) чи перевернутий;
пасажирів

Пасажири, користуючись транспортним засобом, повинні:
- сидіти або стояти (якщо це передбачено) в призначених для цього місцях, тримаючись за поручень або інше пристосування;
- під час пересування користуватися засобами пасивної безпеки (підголовниками, ременями безпеки) (крім пасажирів з інвалідністю, фізіологічні особливості яких унеможливлюють користування ременями безпеки), а на мотоциклі і мопеді — в застебнутому мотошоломі;
- не забруднювати проїзну частину та смугу відведення автомобільних доріг;
- не створювати своїми діями загрози безпеці дорожнього руху.

Пасажирам забороняється:
- заважати / відвертати увагу водія під час руху;
- відчиняти двері транспортного засобу, не переконавшись, що він зупинився біля тротуару, посадкового майданчика, краю проїзної частини чи на узбіччі;
- перешкоджати зачиненню дверей та використовувати для їзди підніжки і виступи транспорту;
- під час руху стояти в кузові вантажного автомобіля, сидіти на бортах або в необладнаному для сидіння місці.

Пасажир під час користування транспортом має право на:
- безпечне перевезення себе і багажу;
-  відшкодування завданих збитків;
- отримання своєчасної і точної інформації про умови і порядок руху
