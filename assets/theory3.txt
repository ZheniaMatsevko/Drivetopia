У разі наближення транспорту з увімкненим синім проблисковим маячком та (або) спеціальним звуковим сигналом водії, які можуть створювати йому перешкоду для руху, зобов’язані дати йому дорогу і забезпечити безперешкодний проїзд зазначеного транспорту (і супроводжуваного ним транспорту)

Якщо під час супроводження колони на транспорті, що рухається попереду колони, увімкнено проблискові маячки синього і червоного або лише червоного кольору, колону повинен замикати транспорт з увімкненим зеленим або синім і зеленим проблисковими маячками, після проїзду якого скасовуються обмеження на рух інших водіїв.

Забороняється здійснювати обгін і випередження транспорту з увімкненими проблисковими маячками синього і червоного або лише червоного кольору та зеленого або синього і зеленого кольору супроводжуваних ними колони, а також рухатися по суміжних смугах із швидкістю колони або займати місце в колоні.

Наближаючись до нерухомого транспорту з увімкненим проблисковим маячком синього кольору (можливо, зі спеціальним звуковим сигналом), що стоїть на узбіччі (біля проїзної частини) або на проїзній частині, водій повинен знизити швидкість до 40 км/год та в разі подання регулювальником відповідного сигналу зупинитися. Продовжувати рух можна лише з дозволу регулювальника.
