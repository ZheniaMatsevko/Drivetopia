Під час вибору в установлених межах безпечної швидкості руху водій повинен враховувати дорожню обстановку, а також особливості вантажу, що перевозиться, і стан транспортного засобу, щоб мати змогу постійно контролювати його рух та безпечно керувати ним
 + У темну пору доби та в умовах недостатньої видимості швидкість руху повинна бути такою, щоб водій мав змогу зупинити транспортний засіб у межах видимості дороги.

 + У разі виникнення небезпеки для руху або перешкоди, яку водій об’єктивно спроможний виявити, він повинен негайно вжити заходів для зменшення швидкості аж до зупинки транспортного засобу або безпечного для інших учасників руху об’їзду перешкоди.

 + У населених пунктах рух транспортних засобів дозволяється із швидкістю не більше 50 км/год.

 + У житлових і пішохідних зонах швидкість руху не повинна перевищувати 20 км/год.

 + Поза населеними пунктами на всіх дорогах та на дорогах, що проходять через населені пункти, позначені знаком "Початок населеного пункту" дозволяється рух із швидкістю:
автобусам (мікроавтобусам), що здійснюють перевезення організованих груп дітей, легковим автомобілям з причепом і мотоциклам — не більше 80 км/год.;
транспортним засобам, якими керують водії із стажем до 2 років, — не більше 70 км/год.;
вантажним автомобілям, що перевозять людей у кузові, та мопедам, — не більше 60 км/год.;
 - автобусам (за винятком мікроавтобусів) — не більше 90 км/год.;
 - іншим транспортним засобам:
         - на автомобільній дорозі, що позначена дорожнім знаком "Автомагістраль" — не більше 130 км/год
         - на автомобільній дорозі з окремими проїзними частинами, що відокремлені одна від одної розділювальною смугою — не більше 110 км/год.
         - на інших автомобільних дорогах — не більше 90 км/год.

Під час буксирування швидкість не повинна перевищувати 50 км/год

Водієві забороняється:
 - перевищувати максимальну швидкість, визначену технічною характеристикою даного транспортного засобу;
 - перевищувати максимальну швидкість, на ділянці дороги, де встановлено дорожні знаки "Обмеження максимальної швидкості", "Зона обмеження максимальної швидкості"
 - перешкоджати іншим транспортним засобам, рухаючись без потреби з дуже малою швидкістю;
 - різко гальмувати (крім випадків, коли без цього неможливо запобігти дорожньо-транспортній пригоді).
