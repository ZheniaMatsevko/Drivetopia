Попереджувальними сигналами є:
 - сигнали, що подаються світловими покажчиками повороту або рукою;
 - звукові сигнали;
 - перемикання світла фар;
 - увімкнення ближнього світла фар у світлу пору доби;
 - увімкнення аварійної сигналізації, сигналів гальмування, ліхтаря заднього ходу;
 - увімкнення проблискового маячка оранжевого кольору.

Водій повинен подавати сигнали світловими покажчиками повороту відповідного напрямку:
 - перед початком руху і зупинкою;
 - перед перестроюванням, поворотом або розворотом.

Подавання попереджувального сигналу не дає водієві переваги і не звільняє його від вжиття запобіжних заходів
Подавати звукові сигнали у населених пунктах забороняється, крім випадків, коли без цього неможливо запобігти ДТП

Для привертання уваги водія транспортного засобу, який обганяється, можна застосовувати перемикання світла фар, а поза населеними пунктами — і звуковий сигнал

Забороняється користуватися дальнім світлом фар як попереджувальним сигналом в умовах, коли це може призвести до засліплення інших водіїв, у тому числі через дзеркало заднього виду

Аварійна світлова сигналізація повинна бути ввімкнена:
 - у разі вимушеної зупинки на дорозі;
 - у разі зупинки на вимогу поліцейського або внаслідок засліплення водія світлом фар;
 - на механічному транспортному засобі, що рухається з технічними несправностями, якщо такий рух не заборонено цими Правилами;
 - у разі скоєння ДТП
